#
# $Header: /afs/.nada.kth.se/usr/local/etc/nadaskel/srcfiles/sv/RCS/README,v 1.2 1997/08/07 10:23:21 fjo Exp $
#

Hej datoranvändare!

(There is a corresponding text in english in
 the file /usr/local/etc/nadaskel/en/README)
    

Hjälp

För att få information om hur man använder UNIX kan du

* läsa Nadas systemgrupps Unixhäfte
* titta i Nadas www-information
* använda kommandot "local-info"
* använda kommandona "apropos ämne" och "man ämne"

Initieringsfiler

I din filkatalog finns några filer vars namn börjar med en punkt. Det
är s. k. initieringsfiler, och eftersom det anses onödigt att alltid
se sådana när man listar filer, visas de normalt inte (t ex med
kommandot "ls"). Vill man se dem kan man använda "ls -a". 

Initieringsfilerna "definierar din omgivning", dvs med hjälp av dem
kan du påverka hur datorn och dess program beter sig. När du blivit
mer van vid UNIX, kan du ändra i dem, men se till att du vet vad
du gör när du ändrar, annars kan det bli förvirrande.

Ordförklaring: Att en fil "exekveras" innebär att filen läses och
kommandona i den utförs.

På Nada använder vi kommandotolkaren (ett s.k. shell) tcsh.
Före dina egna initieringsfiler exekveras globala
dito, som ligger i filkatalogen /usr/local/etc/shellinits.

Dessa initieringsfiler finns från början i din katalog:

.login          Exekveras vid inloggning. Innan dess exekveras filen
                /usr/local/etc/shellinits/login.init

.tcshrc         Exekveras när shellprogrammet tcsh startas, dvs i
                samband med inloggning, men även vid andra tillfällen.
                Exekverar i sin tur filen ".cshrc". Före allt detta
                exekveras filen /usr/local/etc/shellinits/tcsh.init

                Vissa program är konstruerade så att man inte behöver
                avsluta dem helt när man ska göra något annat, utan
                man bara stannar dem tillfälligt (engelska: suspend),
                varvid de finns kvar "i bakgrunden".

                I den globala "tcsh.init" initieras så att några
                program - emacs, clisp, prolog m fl - får automatik
                för sådan hantering: om det finns ett stannat program
                i bakgrunden så återtas körningen av detta när man ger
                motsvarande kommando. (Om man inte har någon sådan
                initiering laddas och startas programmet på nytt varje
                gång samtidigt som man har de gamla "grenarna" med
                startade program kvar i bakgrunden. Sådant kan alltså
                leda till att man har samma program inladdat flera
                gånger, vilket är förvirrande och tar upp
                minnesutrymme.)

.cshrc          Exekveras när shellprogrammet csh startas. Eftersom
                filen ".tcshrc" också anropar denna fil, exekveras den
                varje gång ".tcshrc" exekveras.

.aliases        I shellprogrammet "tcsh" (liksom i "csh") kan man
                definiera egna kommandon med kommandot "alias". Om man
                vill att vissa egna kommandon i "tcsh" alltid ska
                finnas, är det enklast att lägga motsvarande
                "alias"-kommandon i denna fil, ".aliases". Den
                exekveras av den globala "tcsh.init", dvs vid varje
                start av "tcsh".

.environment    Många program går att påverka med hjälp av olika
                "omgivnings-variabler" ("environment variables").
                Till exempel, vilken skrivare man skriver ut på styrs
                av variabeln PRINTER, och i vilka kataloger man ska
                leta efter körbara program i står i variabeln PATH.
                Dessa olika variabler sätts lämpligast i denna fil,
                som exekveras av den globala "tcsh.init".

.modules        I denna fil kan man ange vilka moduler man vill ha
                laddade från början av en session. Liksom .aliases och
                .environment exekveras den av den globala "tcsh.init".
                Genom kommandona "module initadd <modulnamn>" och
                "module initrm <modulnamn>" kan man lägga till och ta
                bort moduler ur denna fil.

Dessutom finns ett antal ytterligare initieringsfiler som används av
olika program, och som du kan ha om du vill. Förslag på hur några av
dessa kan se ut finns på katalogen "/usr/local/etc/nadaskel/examples". 

.Xresources_hook  I Nadas globala .xinitrc-fil sänds denna fil till
                programmet "xrdb" ("X Resource Manager Database").
                Denna databas tillfrågas av flera olika program om tex
                vad de ska ha för bakgrunds- och förgrunds-färger, och
                normalt typsnitt ("font"). Detta är alltså rätt ställe
                att specificera om man vill ha något speciellt
                typsnitt i tex emacs, eller speciell bakgrundsfärg på
                t.ex. klockan.  

.xinitrc_hook   Exekveras från Nadas globala .xinitrc-fil, som i sin
                tur exekveras när du loggar in direkt på en dator som
                kör X11. Här kan du sätta vilken färg du vill ha på
                bakgrunden, och starta ytterligare program om du inte
                är nöjd med de du normalt får från början.

.xinitrc        Om du inte alls är nöjd med Nadas normala X-miljö så
                kan man istället använda en egen ".xinitrc", men det
                kräver lite mer att man vet vad man gör. Se på
                exemplet i /usr/local/etc/nadaskel/examples

.mwmrc          Används av fönsterhanteraren MWM (Motif Window
                Manager). Här kan du ställa in bland annat vad det ska
                vara för färg på fönster, och vad som ska stå i
                fönsterhanterarens menyer.

 
.emacs          Exekveras när emacs (GNU Emacs) startas. Här kan man
                bland annat sätta variabler som bestämmer hur emacs
                ska bete sig, vilka paket man vill använda i emacs,
                och vilka knappar som ska köra vilka funktioner. 

.mailrc         Exekveras när programmet "mail" startas. Medför att
                det frågas efter en ärenderad när man skickar
                datorbrev, och att alla brev sparas i filen "mbox".

                Programmet "Pine" rekommenderas istället för "mail".

.logout         Exekveras alldeles innan man blir utloggad.

När du kört några gånger på datorn, kan följande filer dyka
upp (bland andra):

mbox            Filen där alla datorbrev sparas av programmet "mail".

.newsrc         Uppdateras när man läser "news" (konferenssystemet
                mellan UNIX-datorer). Programmet "rn" rekommenderas
                istället för "vnews". Kör man "rn" går det också bra
                själv stuva om raderna i denna fil, om man vill läsa
                mötena i en annan ordning.

Den fil du läser nu är en s. k. symbolisk fillänk till den globala filen
/usr/local/etc/nadaskel/sv/README. Du kan ta bort länken med
kommandot "rm README".

Om du skulle råka göra något misstag med någon av initieringsfilerna
kan du alltid återgå till ursprungsfilen genom att kopiera den från
katalogen /usr/local/etc/nadaskel/sv/.
    

*Lycka till!*

---------------------------------------------------------------
Senast ändrad 1 okt. 1996
<webmaster@nada.kth.se>

