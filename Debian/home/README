					/usr/athena/lib/prototype_user/README
					1994-08-23/patriks
					1997-05-30/jf
Hej datoranvändare! 

		HJÄLP
För att få information om hur man använder UNIX kan du

	* läsa Elektros UNIX-häfte
	* använda kommandona "apropos ämne" och "man ämne"
        * surfa bland elhand:s sidor. Börja på
           http://www.e.kth.se/elhand
        


		INITIERINGSFILER
I din filkatalog finns några filer vars namn börjar med en punkt. Det
är s.k. initieringsfiler, och eftersom det anses onödigt att alltid se
sådana när man listar filer, visas dom normalt inte (t.ex. med
kommandot "ls"). Vill man se dom kan man använda "ls -a".

Initieringsfilerna "definierar din omgivning", dvs med hjälp av dom
kan du påverka hur datorn och dess program beter sig. När du blivit
mer van vid UNIX, kan du ändra i dom, men se till att du vet vad
du gör när du ändrar, annars kan det bli förvillande.

Ordförklaring: Att en fil "exekveras" innebär att filen läses och
kommandona i den utförs.

På Elektro använder vi kommandotolkaren (eng. shell) tcsh. tcsh liknar
csh men har en del nya finesser.

Dessa initieringsfiler finns normalt:

.tcshrc		Exekveras när kommandotolkare tcsh startas, dvs i
		samband med inloggning, men även vid andra tillfällen.
		Exekverar filen /usr/athena/lib/dotfiles/tcshrc, som i sin
		tur kör filen .tcshrc.mine i din hemkatalog om den finns.
		
.tcshrc.mine	Denna fil exekveras (om den existerar) när tcsh startas.
		Lägg egna tillägg och förändringar som ska köras varje gång
		du loggar in i .tcshrc.mine

.login		Exekveras vid inloggning med vanlig terminal, dvs inte
		när man använder någon av datorerna i våra datorsalar.
		Denna fil exekverar /usr/athena/lib/dotfiles/login som i
		sin tur kör filen .startup.tty i din hemkatalog om den finns.

.startup.tty	Denna fil exekveras (om den existerar) när inloggning från
		en "vanlig" terminal sker.
		Lägg kommandon som bara ska utföras vid inloggning med vanlig
		terminal i .startup.tty.

.startup.X	Exekveras vid inloggning på en arbetsstation eller X-terminal.

.mh_profile	Innehåller variabler som beskriver hur datorpost-systemet
		MH ska uppföra sig.

.emacs		Exekveras när Emacs (GNU Emacs) startas (om den finns).

.logout		Exekveras alldeles innan man blir utloggad (om den finns).

.environment	Talar om för systemet vilken fönstermiljö man vill använda.
		Om raden "setenv DECWINDOWS" finns så används Motif. Om 
		man kommenterar bort raden och skriver dit 
                "setenv WINDOW_MANGER namn" så kan man välja en annan 
		fönsterhanterare.

.zephyr.subs	Innehåller en lista över vilka olika Zephyr meddelanden
		som man vill få. Innehåller bla raden "mail,pop,%me%"
		som betyder att man får meddelande om när det kommit
		ny datorpost.

.Xdefaults	Innehåller standardvärden för olika X-applikationer. Tex
		 storlek på fönster, vilka fonter som ska användas etc.

När du kört några gånger på datorn, kan följande filer dyka
upp (bland andra):

.newsrc		Uppdateras när man läser "news" (konferenssystemet
		mellan UNIX-datorer).


		FEL OCH KONSTIGHETER

Om du upptäcker något som inte fungerar eller är konstigt på något
sätt, skicka ett mail till 'felrapport'. Då kommer brevet till Elektros
systemgrupp, som förhoppningsvis kan rätta til det...
Handledare finns i korridoren mellan de båda Q-husen längst bort mot 
Roslagsbanan och kan nås på telefon 790 7993. De är alltid på plats
mellan kl 13 och 19. 

Om du skulle råka göra något misstag med någon av initieringsfilerna
kan du alltid återgå till ursprungsfilen genom att kopiera den från
katalogen /usr/athena/lib/prototype_user/

När du tröttnat på den här filen kan du ta bort den med kommadot
"rm README". Om du ångrar dig kan du alltid kopiera en ny från
/usr/athena/lib/prototype_user/README.

					Lycka till!